6

quae ,de rerum natura” scripserunt, non artis vocabulis vulgo
ignotis tradiderunt, sed suo sermone quotidiano.

Ante omnes porro causas haec memoranda est, quod Epicurus
eiusque discipuli pollicebantur se physica doctrina animos a deo·
rum mortisque metu liberaturos esse. ,Omnium autem rerum
natura cognita levamur superstitione, liberamur mortis metu,
non conturbamur ignoratione rerum, eque ipsa horribiles exi-
stunt saepe formidines ; denique etiam morati melius erimus, quum
didicerimus, quid natura desideret” ¹). Hoc plerosque alliciebat:
nam gravis opprimebat animos superstitio 2) et Romae idem fac-
tum est, quod in Graecia atque ubicunque veteres mores et religio
et cultus potentiam suam in hominum animos amiserunt et pug-
nant cum aliis novis opinionibus et doctrinis philosophorum:
vulgus turpissima superstitione vincitur, cum induas partes ceteri
discedunt cives, quarum altera in officiis servandis et sanctitate
tranquillitatem quaerit animi, ut Stoici, altera vero plane con-
temnit omnem religionem cultumque deorum prorsus neglegit, ut
Epicurei ³). Praeterea Romae imprimis, ubi religio cum tota
vita arctissime erat coniuncta, hoc onus gravissimum abicere cu-
piebant, quod tam diu omnium animos oppresserat. Lucretius Ι
ipse hanc causam affert, our Epicurum tanta pietate colat:

Humana ante oculos foede cum vita iaceret
in terris oppressa gravi sub religione,

quae caput a caeli regionibus ostendebat
horribili super aspectu mortalibus instans,

primum Graius homo mortalis tendere contra

est oeulos ausus, primusque obsistere contra,
quem neque fana deum nec fulmina nec minitanti
murmure compressit caelum, sed eo magis acrem
inritat enimi virtutem, effringere ut arta

naturae primus¹ portarum claustra cupiret.

¹) cis. de Fin. I. 19, 63.’

²) cf. Horat. Sat. Ι. 5, 97 seqq. 8.

³) Apud Iudaeos Pharisaei et Sadducaei. Bayle‚ dictionn. hist. et crit. istm od.
Amat. 1740, sub voce Epiounra: „Les Stoiciens qu’on pourrait nommer les phari·
siens du paganisme.”

 

